<!DOCTYPE html>
<html lang="uk">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Вчитися</title>
    <link rel="stylesheet" href="styles.css">
</head>

<body>
    <div>
        <h2>10 порад як навчитися вчитися від Барбари Оклі</h2>

        <p>
            У книзі «Навчитися вчитися» Барбара Оклі дає поради, як ефективно навчатись, не витрачаючи на навчання весь
            час і життєві сили.
        </p>
        <p>
            <b>Як потрібно вчитися, щоб навчитися?</b>
        </p>

        <h3>1. Змінюємо режим мислення</h3>
        <p>
            Однією із головних ідей книжки є здатність змінювати режими мислення – від сфокусованого до розпорошеного і
            навпаки. Щоб опрацювати нові теми чи виконувати нові види завдань, потрібно не лише зосереджуватися на них,
            а й вміти періодично вимикати фокусування на предметі вивчення і розсіювати свою увагу. Таким чином ми
            починаємо мислити гнучкіше і це допомагає нам бути продуктивнішими і креативнішими. Розслаблення є важливим
            складником тяжкої й передусім продуктивної праці.
        </p>
        <blockquote>
            “Спосіб боротьби з прокрастинацією: вимкніть усі звукові сигнали й вібрацію на телефоні і
            комп’ютері, таймер на 25 хвилин. Старанно попрацюйте протягом цього часу і не забудьте потім вигадати собі
            якусь невеличку винагороду”.
        </blockquote>

        <h3>2. Сон як складова навчального процесу</h3>
        <p>
            Ви знали, що звичайне перебування в пробудженому стані спричиняє вироблення токсичних речовин у мозку? Саме
            під час сну відбувається т.зв. «прибирання» токсинів, яке допомагає підтримувати мозок у нормальному стані.
            Сон допомагає вибудовувати нейронні зв’язки, потрібні для процесу мислення. Саме тому перед відповідальною
            подією, тестуванням чи екзаменом краще виспатися, ніж всю ніч готуватися. Так легше буде розв’язувати
            складні задачі та мислити глибше.
        </p>

        <h3>3. Поновлюйте вивчене в пам’яті</h3>
        <p>
            Саме це допоможе вам дійсно ефективно навчатися. Прочитавши сторінку підручника чи просто книги, відкладіть
            усе та пригадайте основні думки. Не робіть багато підкреслень – не варто плекати ілюзії, що, підкресливши
            олівцем якусь інформацію, ви автоматично завантажуєте її до мозку. Ефективніше робити записи, які
            узагальнюють головне. А якщо періодично поновлювати в пам’яті головні думки замість пасивного перечитування,
            можна зробити свої заняття насиченішими та ефективнішими. Навіть складання блок-схем є не настільки
            корисним.
        </p>

        <h3>4. Чергуйте різні завдання</h3>
        <p>
            Йдеться про те, щоб виконувати різні завдання, які вимагають різних стратегій. Продовження роботи над темою
            після її достатнього опанування може призвести до «надмірного» навчання. Корисніше працювати над завданнями
            різного типу. В цьому контексті ефективним буде навчання за допомогою карток з інформацією. Бажано
            виготовити їх власноруч (написання від руки формує міцніші нейронні структури, що допомагає засвоїти
            матеріал швидше). А ще картки – незамінний інструмент для перевірки самого себе.
        </p>

        <h3>5. Виконуйте все вчасно</h3>
        <p>
            Прокрастинація – одна з найбільших проблем нашого покоління. Ми відкладаємо на потім речі, які приносять нам
            дискомфорт. Але є одна важлива деталь. Як пояснює експерт із психології Рита Еметт:
        </p>
        <blockquote>«Страх перед певним заняттям може забирати більше часу й енергії, ніж саме заняття».</blockquote>
        <p>
            Часто нестерпним є саме передчуття роботи,
            але все зникає, як тільки берешся за неї. Наш мозок схожий на м’яз, тобто спроможний на обмежену кількість
            зусиль над тією самою темою у той самий час. Якщо ми все відкладаємо на потім, а тоді виконуємо завдання,
            поспішаючи і нервуючи, то отримуємо лише безрадісний стан і низьку ефективність.
        </p>

        <h3>6. Приборкуємо свої звички</h3>
        <p>
            Для того, щоб не діяти в зазомбованому режимі, без повного усвідомлення всього, що ви робите, варто
            аналізувати свої звички. Зазвичай, звички зберігають нашу енергію і допомагають звільнити мозок для інших
            справ. Однак, деякі із них діють як справжні руйнівники. Наприклад, звичка відкладати на потім складні
            завдання. Потрібно усвідомлювати, що вони мають владу над нами через віру в них. Якщо хочете змінити якусь
            звичку, змініть свою віру в неї. Але не намагайтеся змінити все й одразу. І не забувайте винагороджувати
            себе за успішне виконання завдань.
        </p>

        <h3>7. Експерименти над собою – ключ до самовдосконалення</h3>
        <p>
            Експерименти над собою – принаймні для початку – варто проводити над звичкою відкладати на потім. Для цього
            авторка дає кілька порад:
        </p>
        <blockquote>«З’їдайте всіх своїх жаб уранці».</blockquote>
        <p>
            Зробіть найважчі справи якнайраніше, коли ви ще
            в хорошій формі. Не відволікайтеся. Ігноруйте думки, які вас відволікають, пропускаючи їх повз увагу.
            Вимкніть усі звукові сигнали й вібрацію на телефоні і комп’ютері, запустіть таймер на 25 хвилин. Старанно
            попрацюйте протягом цього часу і не забудьте потім вигадати собі якусь невеличку винагороду. Це може бути
            навіть перегляд стрічки в інстаграмі або чашечка кави з другом.
        </p>
        <p>
            Визначте години й місця для навчання чи
            роботи. Це може бути зручна бібліотека, затишна кав’ярня чи якесь місце вдома, спеціально відведене для
            роботи. Коли ви знаходитеся там, то зосереджені лише на роботі. Створюйте в уяві контрасти. Подумайте про
            своє теперішнє й побачте контраст із тими мріями, реалізація яких стане можливою завдяки навчанню чи роботі.
            Пам’ятайте, що ваша праця піде на користь вам.
        </p>
        <p>
            Особисте планування. Спробуйте складати денний перелік
            завдань попереднього вечора. І не забудьте запланувати час завершення справ. Це не менш важливо за
            планування часу праці.
        </p>

        <blockquote>
            “Не варто плекати ілюзії, що, підкресливши олівцем якусь інформацію, ви автоматично завантажуєте
            її до мозку. Ефективніше робити записи, які узагальнюють головне”.
        </blockquote>

        <h3>8. Використовуйте силу візуалізації</h3>
        <p>
            Ми всі маємо дуже ефективну зорову та просторову пам’ять. Один із прийомів, побудованих на наших природних
            можливостях, носить назву «Палац пам’яті». Ця техніка передбачає відтворення в пам’яті знайомого місця –
            наприклад плану вашого будинку – і використання його як своєрідного блокнота для фіксування інформації.
            Наприклад, вам потрібно запам’ятати список покупок в магазині. Просто уявно розмістіть цей список у себе в
            квартирі, візуально запам’ятайте і все! В магазині залишиться лише «прогулятися» своєю уявою і відтворити
            список.
        </p>
        <p>
            Так само ефективним є використання метафор, асоціативних фраз (на кшталт, «Кафе «Птах» – щоб
            запам’ятати приголосні, перед якими пишемо префікс –с), вигадування історій, пісень.
        </p>
        <p>
            Один із найкращих методів для покращення пам’яті і загальної здатності до навчання – це фізичні вправи.
        </p>

        <h3>9. «Ліпіть» свій мозок</h3>
        <p>
            Тренування нашого мозку може підняти посередній інтелект на рівень обдарованих від природи. Як говорив
            Нобелівський лауреат Сантьяго Рамон-і-Кахаль «Брак вроджених здібностей можна компенсувати наполегливою
            тяжкою працею та концентрацією. Можна сказати, що праця замінює собою талант, ба навіть більше – праця
            формує талант». В різних людей мозок розвивається із різною швидкістю. Багато осіб ще не досягає
            інтелектуальної зрілості навіть після двадцяти. Якщо ж культивувати підхід «навчання заради навчання», можна
            прокласти унікальний шлях до успіху.
        </p>

        <h3>10. Не ускладнюйте</h3>
        <p>
            Один із секретів найвидатніших мислителів світу – це спрощення, тобто оформлення думок у такий спосіб, щоб
            їх могла зрозуміти навіть дитина. Спрощення було ключовим у підходах Річарда Фейнмана. Як і він, ви теж
            можете навчитися того, як розуміти просту сутність явищ і уникнути розчарувань. Як не потрібно вчитися?
        </p>
    </div>

    <div>
        <h2>8 правил, як не треба вчитися</h2>

        <p>
            Уникайте пунктів із цього переліку. Вони можуть марнувати ваш час, хоч вам здаватиметься, що ви навчаєтеся.
        </p>

        <h3>Пасивно перечитувати – це просто «пробігати» очима сторінки</h3>
        <p>
            Поки ви не пересвідчитеся, що засвоїли матеріал, тобто поки не пригадаєте основні думки без зазирань у
            книжку, перечитування буде звичайним марнуванням часу.
        </p>

        <h3>Вірити в текстові помітки</h3>
        <p>
            Якщо ви робите підкреслення в прочитаному, можете зіткнутися з
            оманливим відчуттям, ніби щось справді засвоюєте, хоча насправді просто рухаєте рукою. Помітки в тексті час
            від часу зовсім не шкодять – інколи навіть допомагають знаходити важливі місця. Але якщо хочете використати
            підкреслення як засіб для запам’ятовування, переконайтеся, що позначена вами інформація залишається у вашій
            голові.
        </p>

        <h3>Розглядати розв’язану задачу з думкою, що ви це розумієте</h3>
        <p>
            Ви маєте бути спроможні самостійно виконати вправу крок за кроком, не дивлячись у готове розв’язання.
        </p>

        <h3>Навчатися в останні хвилини.</h3>
        <p> Якби ви готувалися до спортивних змагань, чи відкладали б тренування на останній день? Ваш мозок схожий на
            м’яз, тобто спроможний лише на обмежену кількість зусиль над тією самою темою в той самий час.
        </p>

        <h3>Розв’язувати забагато вправ того типу, який ви вже опанували</h3>
        <p>
            Це можна порівняти з баскетболістом, який готується до гри,
            тренуючи тільки техніку ведення м’яча.
        </p>

        <h3>Ходити на групові заняття, які перетворюються в теревені</h3>
        <p>
            Якщо звіряти відповіді з друзями, перевіряти знання одне одного, можна зробити процес засвоєння приємнішим,
            а також виявити прогалини у ваших знаннях і поглибити розуміння предмета. Але якщо спільні заняття
            перетворюються на забави ще до завершення роботи, ви просто марнуєте час. Варто пошукати іншу групу.
        </p>

        <h3>Думати, що опанувати матеріал можна навіть із численними відволіканнями</h3>
        <p>
            Кожне невелике відривання від заняття – на повідомлення чи розмову – забирає розумову енергію, яку ви могли
            би спрямувати на навчання. Переривання концентрації руйнує нейронні структури в зародковому стані, коли вони
            ще не встигли закріпитися.
        </p>

        <h3>Не спати</h3>
        <p>
            Коли ви спите, мозок обдумує й сортує те, що ви заклали в нього протягом дня. Постійне виснаження призводить
            до нагромадження в мозку токсинів, які руйнують нейронні структури, потрібні для швидкого мислення.
        </p>
    </div>

    <div class="source">
        Джерело: <a href="https://nashformat.ua/blog" target="_blank">nashformat.ua</a>
    </div>
</body>

</html>